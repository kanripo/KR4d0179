# -*- mode: mandoku-view; -*-
#+TITLE: 鴻慶居士集
#+DATE: 2015-08-24 23:57:43.785067
#+PROPERTY: ID KR4d0179
#+PROPERTY: BASEEDITION WYG    
#+PROPERTY: JUAN 序
<pb:KR4d0179_WYG_000-1a>¶
鴻慶居士集序¶
大凡文人才士少之時屈首受書未能多閱天下之義¶
理壯則從事四方志有所分及其老也血氣既衰聰明¶
隨之雖有著述鮮克名家此古今之通患也其或軼羣¶
邁往賦才獨異而復天假之年磨淬鍛錬重之以江山¶
之助名章雋語少而成壯而盈晚而愈精有若戸部尚¶
書晉陵孫公蓋千萬人中時一遇焉公生于元豐辛酉¶
當大觀政和間士唯王氏三經義字說是習而公博學¶
<pb:KR4d0179_WYG_000-1b>¶
篤志如韓退之謂禮部所試可無學而能者第進士冠¶
詞科筆勢翩翩髙出流輩將及知命靖康俶擾為執法¶
為詞臣旋由瑣闥厯吏户長貳連守大邦其章疏制詔¶
表奏往往如陸敬輿明辨駿發每一篇出世爭傳誦紹¶
興而後遭值口語斥居象郡久之歸隱太湖上捨蠻蜑¶
而狎鷗鷺去茅葦而友松菊于是繙北堂萬巻之鈔袖¶
明光起草之手黙觀物化吟詠性情烟波萬頃納之胸¶
次風雲態變日接於前如是二紀所得不可勝計毋怪¶
<pb:KR4d0179_WYG_000-2a>¶
乎筆端之衮衮也天門劃開訴章上達論撰次對璽書¶
繼下年雖耋老親為謝表至於宰執侍從臺諫則人致¶
一啟各出新意其用意属辭少壯所不逮又後十載當¶
孝宗朝嘗命編類蔡京王黼等事實上之史官此與伏¶
生年九十餘詔太常受尚書何異是豈可以他人老少¶
常理論也哉没既一世其子興國太宗介宗以書謂必¶
大曰先君文稿中更兵燼存者無幾而閩蜀所刻復雜¶
翟忠惠之文大懼不足傳信今定為四十二巻其未備¶
<pb:KR4d0179_WYG_000-2b>¶
者方裒次外集為我序之憶乾道丁亥遇公陽羡公八¶
十有七矣論文之餘語及前朝舊事健論滔滔如洪河¶
東注緒言纚纚如聚繭巢絲屢更僕不能休然後知公¶
非特文鋒不可當而老如趙充國猶善為兵也兹幸挂¶
名集端因且列之近嵗吏部侍郎葛公立方作韻語陽¶
秋載東坡自海南歸公方髫齡坡命對衡門稚子璠璵¶
器公應聲云翰苑仙人錦繡腸坡嘆曰真璠璵也以公¶
早慧固應有此然坡北歸實靖國辛巳公已二十一得¶
<pb:KR4d0179_WYG_000-3a>¶
非元豐乙丑自便還常公纔五嵗時乎所記訛耳鄉人¶
既户傳亦不得而畧也公諱覿字仲益嘗以龍圖閣學¶
士提舉南京鴻慶宫故自號鴻慶居士云慶元五年十¶
一月某日少傅觀文殿大學士致益國公周必大序¶
#+PROPERTY: JUAN 總目
<pb:KR4d0179_WYG_000-4a>¶
欽定四庫全書　　　　　集部四¶
　鴻慶居士集總目　　　　别集類三(宋/)¶
　　巻一¶
　　　詩¶
　　巻二¶
　　　詩¶
　　巻三¶
　　　詩¶
<pb:KR4d0179_WYG_000-4b>¶
　　巻四¶
　　　詩¶
　　巻五¶
　　　詩¶
　　巻六¶
　　　詩¶
　　巻七¶
　　　挽詞¶
<pb:KR4d0179_WYG_000-5a>¶
　　巻八¶
　　　表狀¶
　　巻九¶
　　　表狀¶
　　巻十¶
　　　書¶
　　巻十一¶
　　　書¶
<pb:KR4d0179_WYG_000-5b>¶
　　巻十二¶
　　　書¶
　　巻十三¶
　　　啟¶
　　巻十四¶
　　　啟¶
　　巻十五¶
　　　啟¶
<pb:KR4d0179_WYG_000-6a>¶
　　巻十六¶
　　　啟¶
　　巻十七¶
　　　啟¶
　　巻十八¶
　　　啟¶
　　巻十九¶
　　　啟¶
<pb:KR4d0179_WYG_000-6b>¶
　　巻二十¶
　　　啟¶
　　巻二十一¶
　　　記¶
　　巻二十二¶
　　　記¶
　　巻二十三¶
　　　　記¶
<pb:KR4d0179_WYG_000-7a>¶
　　巻二十四¶
　　　外制¶
　　巻二十五¶
　　　外制¶
　　巻二十六¶
　　　外制¶
　　巻二十七¶
　　　劄子¶
<pb:KR4d0179_WYG_000-7b>¶
　　巻二十八¶
　　　四六雜文¶
　　巻二十九¶
　　　四六雜文¶
　　　巻三十¶
　　　序¶
　　巻三十一¶
　　　　序¶
<pb:KR4d0179_WYG_000-8a>¶
　　巻三十二¶
　　　書跋　銘　贊¶
　　巻三十三¶
　　　墓誌銘¶
　　巻三十四¶
　　　墓誌銘¶
　　巻三十五¶
　　　墓誌銘¶
<pb:KR4d0179_WYG_000-8b>¶
　　巻三十六¶
　　　墓誌銘¶
　　巻三十七¶
　　　墓誌銘¶
　　巻三十八¶
　　　　墓誌銘¶
　　　巻三十九¶
　　　墓誌銘¶
<pb:KR4d0179_WYG_000-9a>¶
　　巻四十¶
　　　墓誌銘¶
　　巻四十一¶
　　　墓表¶
　　巻四十二¶
　　　行狀　傳¶
　　　　臣等謹案鴻慶居士集四十二巻宋孫覿撰¶
　　　　覿字仲益晉陵人徽宗末蔡攸薦為侍御史¶
<pb:KR4d0179_WYG_000-9b>¶
　　　　靖康初蔡氏勢敗乃率御史極劾之金人圍¶
　　　　汴李綱罷御營使太學生伏闕請留覿復劾¶
　　　　綱要居又言諸生將再伏闕朝廷以其言不¶
　　　　實斥守和州既而綱去國復召覿為御史專¶
　　　　附和議進至翰林學士汴都破後受金人女¶
　　　　樂為欽宗草表上金主極意獻媚建炎初貶¶
　　　　峽州再謫嶺外黄潛善汪伯彥復引之使掌¶
　　　　誥命後又以贓罪斥提舉鴻慶宫故其文稱¶
<pb:KR4d0179_WYG_000-10a>¶
　　　　鴻慶居士集孝宗時洪邁修國史謂靖康時¶
　　　　人獨覿在請詔下覿使書所見聞靖康時事¶
　　　　上之覿遂於所不快者如李綱等率加誣辭¶
　　　　邁遽信之載於欽宗實録其後朱子與人言¶
　　　　及每以為恨謂小人不可使執筆故陳振孫¶
　　　　書録解題曰覿生于元豐辛酉卒于乾道己¶
　　　　丑年八十九可謂耆宿矣而其生平出處則¶
　　　　至不足道岳珂桯史亦曰孫仲益鴻慶集大¶
<pb:KR4d0179_WYG_000-10b>¶
　　　　半誌銘蓋諛墓之常不足詫獨武功大夫李¶
　　　　公碑乃儼然一璫耳亟稱其髙風絕識自以¶
　　　　不獲見之為大恨言必稱公殊不為怍趙與¶
　　　　旹賔退録復摘其作莫沂墓誌極論屈體求¶
　　　　金之是倡言復讐之非又摘其作韓忠武墓¶
　　　　誌極詆岳飛作万俟卨墓誌極表其能殺岳¶
　　　　飛一事力斥其顛倒悖謬則覿之怙惡不悛¶
　　　　當時已人人鄙之矣然覿所為詩文頗工尤¶
<pb:KR4d0179_WYG_000-11a>¶
　　　　長於四六與汪藻洪邁周必大聲價相埒必¶
　　　　大為作集序稱其名章雋句晚而愈精亦所¶
　　　　謂孔雀雖有毒不能掩文章也流傳萟苑已¶
　　　　數百年今亦姑録存之而具列其穢跡如右¶
　　　　一以節取其辭華一以見立身一敗詬辱千¶
　　　　秋清辭麗句轉有求其磨滅而不得者亦足¶
　　　　為文士之炯戒焉乾隆四十六年五月恭校¶
　　　　上¶
<pb:KR4d0179_WYG_000-11b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
