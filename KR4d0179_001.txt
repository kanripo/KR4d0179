# -*- mode: mandoku-view; -*-
#+TITLE: 鴻慶居士集
#+DATE: 2015-08-24 23:57:43.808597
#+PROPERTY: ID KR4d0179
#+PROPERTY: BASEEDITION WYG    
#+PROPERTY: JUAN 卷一
<pb:KR4d0179_WYG_001-1a>¶
欽定四庫全書¶
　鴻慶居士集巻一¶
　　　　　　　　　　　　　宋　孫覿　撰¶
　詩¶
　　泊徳清龜溪亭遇大雨¶
崩雲四合千嶂重奔電一掣十里紅土囊叱吸萬竅風¶
江翻石走昏相䝉疾雷破柱鞭老龍百賈顛沛市井空¶
銀河倒傾千丈谼魚鼈欲取山為宫洪濤舂天怒相攻¶
<pb:KR4d0179_WYG_001-1b>¶
大舸吹簸如飛蓬醉卧掀舞一葉中洗我雲夢芥蒂胸¶
忽然變滅何匆匆雷公收聲電改容霞舒霧巻縈長虹¶
紺碧萬頃磨青銅溪邊結網南巷翁白髮黄馘射兩瞳¶
赤鱗騰出無留蹤刻舟求劍何時逢¶
　　湖州天寧寺飲王生¶
莫鬬蝸兩角且共貉一邱夷踞坐我旁汝豈河南騶割¶
肉一噉之徐以大白浮噲伍君勿譙笑談起封侯¶
　　二¶
<pb:KR4d0179_WYG_001-2a>¶
諸家迹便埽得此一老兵江東醉司馬酒中尚求名哀¶
哉南山萁不平自號鳴慎勿歌烏烏作此老婢聲¶
　　宿太湖口¶
誰令醉尉怒端是丞相嗔交踈白眼見愁絶翠眉顰遲¶
暮仍三尺黜驚窺四隣還將萬里眼笑索嶺梅春¶
　　二¶
白首對瀧吏辛汗愧逐臣溪山不改色風雨解留人坎¶
&KR0452;知天意漂浮任此身紛紛小兒女何必淚沾巾¶
<pb:KR4d0179_WYG_001-2b>¶
　　餘杭聞出師¶
國蹙連羣盜時危仗老臣分憂當北顧請幸且東巡肘¶
足儀三晉創痍又一秦不眠聴野哭愁殺路傍人¶
　　富陽道中¶
渺渺行雲幔溶溶曳水衣雷翻巢墮乳風落網粘飛獨¶
拄青藜杖来推白版扉平生邱壑趣漂泊寸心違¶
　　二¶
白㡌炎州客青裙酒姥家微風揺扇浪細雨落簷花客¶
<pb:KR4d0179_WYG_001-3a>¶
舍休占鵩蠻村欲饌蛇㑹令醒復醉高枕送生涯¶
　　桐廬連夕大雨溪漲數十丈徙寓白塔山上方閣¶
蒼莽川流㑹渾酣海氣嘘蛟龍改窟宅雷電走空虛殷¶
地翻坤軸粘天浸日車高僧欲盃渡遊客且樓居壯觀¶
真難值幽懐亦少舒翩翩一鳥去何必羨知魚¶
　　水退¶
蕩沃波瀾大憑陵意氣粗射潮鮫鰐怒鞭石鬼神驅雲¶
斷千崖立風行萬壑趨檣烏朝共起水鳥夜仍呼灧灧¶
<pb:KR4d0179_WYG_001-3b>¶
紅昇曉霏霏翠撲膚浮楂卧泥滓狼藉滿街衢¶
　　胥口¶
江濶卧人影山長送馬蹄渚蓮紅尚斂沙草翠相迷高¶
樹藏雲直踈篁壓雨低酒醒渾不記端是武陵溪¶
　　釣臺¶
北塞風塵萬鼔鼙東京社稷一戎衣緑林羣盜驅民去¶
赤伏真人得帝歸諸老蟬聯蒼玉佩將軍坐鞚紫金鞿¶
先生此日青霞志一笑淩空拄杖飛¶
<pb:KR4d0179_WYG_001-4a>¶
　　二¶
故人遺像丹青落葢代榮名日月懸萬馬羣空冀北野¶
一蛇獨遊原上田晩浦輕蘋涵落日秋崖老樹立蒼烟¶
髙風自此騎星去千嵗光芒夜斗邊¶
　　蘭溪津亭病起¶
離亂紛紛醉尉多將軍獨夜㶚亭過旅巢對鵩占行役¶
客爼懸蛇卧宿疴雙鬢盡從愁裏白衰顔時向酒中酡¶
雲翻雨覆湏臾耳未用區區較唯阿¶
<pb:KR4d0179_WYG_001-4b>¶
　　二¶
風波湧地千漚發創痏鑽皮百箭攻藥裹闗心防二豎¶
謗書盈篋忤三蟲剖𤓰女𨽻方求巧結栁奴星也送窮¶
笑我平生持螯手未應咄咄左書空¶
　　三衢聞都督兵潰常潤間懐舍弟而下¶
紫荆有信欲開花黄犬無情不到家偶坐厭聞鳥嚄嚄¶
盃行喜聴雀查查同㸔明月人千里相望孤雲海一涯¶
驥子熊兒無患否風雲慘淡鬬龍蛇¶
<pb:KR4d0179_WYG_001-5a>¶
　　月岩寺寺有岩石高數十丈一穴中空如半月狀¶
　　　號半月岩¶
老蟇蝕月缺破鏡擲道邊金摳環一夕玉斧斵千年何¶
人挾寸鉄插羽飛上天但令蝸&KR0008;死重㸔十分圎¶
　　立秋饒陽道中¶
殘夜山月吐蓐食治野裝䇿䇿林響變一葉風隕黄客¶
路感時節起㸔鴈南翔秋風捩孤影雲路正茫茫老馬¶
倦長道解鞍聊緩觴小雨濯鬢鬚欣然愜初涼¶
<pb:KR4d0179_WYG_001-5b>¶
　　二¶
竒苞照屋角橘柚埀青黄感之勤中懐弓刀戒秋防竄¶
身楚南極守𨽻工遮防投鞭得小偈孚席紛在旁虎賁¶
起偶坐悠然見中郎一醉汩其泥江湖渺相忘¶
　　弋陽縣古葛陂也縣有古刹臨大溪相傳云佛圗¶
　　　澄浣膓故地¶
古道隂森翠柏行長鞭揺曳紫遊韁佩鳴蒼玉傾瑶席¶
地布黄金列寳坊仙客杖飛龍有角胡僧腸浣水生光¶
<pb:KR4d0179_WYG_001-6a>¶
兩朝人物空㝠寞百代風流競淼茫松骨倚天増老氣¶
溪毛着水渡微香鴉啼鵲噪秋風外千丈藤蘿掛夕陽¶
　　過安仁縣權令主簿同蔡尉見訪¶
莽莽纒兵氣蓬茅庇一邱尚㸔䝉赤幟不復卧黄紬抱¶
牘行鳬鶩徵租聚沐猴黄昏更蕭瑟風雨笑鵂鶹¶
　　二¶
投老一浮萍長亭復短亭誰憐仙客去自有故人經世¶
亂睂多赤情高眼獨青臨分聴苦語令我醉時醒¶
<pb:KR4d0179_WYG_001-6b>¶
　　宿臨川村舍¶
林壑已秋聲涼蟬又一鳴人間多古意地僻有微行身¶
老殊方去愁牽百慮生途人夜相語豺虎正縱横(時建/昌石)¶
(陂盜/起)¶
　　題臨川孝義寺壁¶
秋風嫋嫋轉庭梧客夢初驚一鳥呼揀盡寒枝棲不穏¶
獨行殘夜影同孤¶
　　二¶
<pb:KR4d0179_WYG_001-7a>¶
孤城吹角五更風笑語團圞一夢中戰格連雲家萬里¶
書憑黄犬若為通¶
　　踈山寺次白文林韻¶
翠幹軒軒迥出林夜風吹籟紫簫音老龍頭角雲霄近¶
𤣥豹文章霧雨深末路浮榮炊劍首半生遺恨寄琴心¶
愁吟獨濺花前淚故國山河百戰侵(白河東人有應/為念交侵之語)¶
　　二¶
藜杖匆匆集晚林長廊破壁撼鐘音天涯流落相逢地¶
<pb:KR4d0179_WYG_001-7b>¶
盃酒殷勤莫厭深萬里功名飛燕頷千金博飲炙牛心¶
更聞好句驚人倒一洗蠻烟瘴霧侵¶
　　三¶
黄花翠竹小叢林卧聴南山白石音螘鬬已空遺垤在¶
蝸跧終戀故廬深掀髯一笑追前謬禮足同叅看此心¶
且向踈山結香火人生莫受二毛侵¶
　　踈山長老善清日誦楞嚴維摩二經賦小詩二首¶
　　　示之¶
<pb:KR4d0179_WYG_001-8a>¶
塵漲迷三鹿桑枯厭八蠶徵心渾不見問疾有誰諳坐¶
待成風斵應湏立雪叅欽聞第一義細説後三三¶
　　二¶
彈指三生過傷心一念差試墂天上月為種火中花粗¶
識禪為味初欣道有牙老師一笑許千刦誤蒸砂¶
　　明水寺五代末危全諷據臨川時所建畫像至今¶
　　　存焉寺旁最高峯有祠屋一區道士居之二首¶
臺殿何年有千岩紫翠間金仙佛世界羽客道家山骨¶
<pb:KR4d0179_WYG_001-8b>¶
朽餘三窟皮存尚一班傷心千古淚相伴兩潺潺¶
　　二¶
愁坐猿啼裏行吟度鳥間翠凋巾上髮紅破鏡中顔老¶
去經三折真遊付八還無心自来往空羨白雲閒¶
　　崇仁縣¶
萬山攢擁天一笠北風吹雨兩鬢濕饑烏絶叫䕶巢飛¶
老蛟怒起拏雲立孤城短日砧杵急騎驢渺渺衝泥入¶
桑枝倒折機杼空道旁廢井無人汲遺民到今傳舊邑¶
<pb:KR4d0179_WYG_001-9a>¶
擊水華鯨浪三汲故物漂流百戰餘客子起坐萬感集¶
小驛香醪如雪汁一杯快作長虹吸酒醒寂歴照短檠¶
幽咽數聲鄰婦泣¶
　　余南遷次臨川奏廬陵道属聞盜掠高安新淦之¶
　　　間少留仙遊山道祠是時巖下木犀花盛開漫¶
　　　山皆大松一峯蒼然終日遊愒其下各賦詩一篇¶
簷牙啄林抄筆殿浮青紅天風吹泬寥萬籟酣笙鏞木¶
犀已著花濯濯秋雨中頩姿出素靣一洗丹粉空幽香¶
<pb:KR4d0179_WYG_001-9b>¶
襲巾袂冷艷淒房櫳迫此芳嵗殘一笑當誰共羣仙立¶
通明矯矯驂鸞龍相隨歸閬苑遺恨寄西風¶
　　二¶
厯厯水中榆地逺連玉京掄材上華屋裊裊黄金莖蒼¶
宫表獨立埀胡交縵纓根深崖嶠壯勢壓山岳傾萬牛¶
挽不回老氣空峥嶸夜半風雨㑹嵗晚龍蛇升我来不¶
忍去繞樹三匝行珍重金石友待我烹茯苓¶
　　遣興¶
<pb:KR4d0179_WYG_001-10a>¶
亂後煎百慮老去無一欣故人尺書至好語中夜聞坐¶
乆百蟲絶開簾月紛紛長歌又一醉酒醒擊空尊¶
　　題華葢仙亭大松示栁道士¶
繫舟古巴江曳杖真仙亭金輿簇畫㦸玉几羅翠屏堂¶
堂十八公獨立霜中英魁然十圍大䕃此一葢青翹翹¶
雲物外坐閲秋蒂零道人依茅棟蕙帳淒芳馨苓龜倘¶
可見長鑱斵青㝠一食沉我腹敗履插修領¶
　　仙遊山九日歎逝¶
<pb:KR4d0179_WYG_001-10b>¶
傷心玉案兩睂齊永負黄花九日期萬里炎州嗟我老¶
百年青唳向君垂俱飛蛺蜨愁㸔汝醉飽茱萸欲對誰¶
獨立西風揺短髪一生遺恨一愁悲¶
　　二¶
割肉早歸三伏日傳柑賜飲上元燈那知一慟殊方去¶
獨向臺髙此日登淚濕西風坐眼纈夢回殘夜起(開/)稜¶
孤鸞别鵠知何處泉路茫茫喚不應¶
　　達臣議承餉石耳¶
<pb:KR4d0179_WYG_001-11a>¶
窮秋客舍風雨淒破釡生魚甑有衣故侯未種東陵𤓰¶
餓夫欲採西山薇嵗晚黄金可療飢故園萬里天一涯¶
未辨登山拾瑶草且復從公茹石芝¶
　　山行憇田舍老父出迎以黄柑白酒為餉¶
藜杖扶来雪滿簪諄諄好語意深深酒傾白墮杯行玉¶
橘破黄苞坐釘金醉起莫辭田父肘甘餘須識野人心¶
匆匆不盡扳留意挽袖丁寧更一臨¶
　　兩日復往次前韻¶
<pb:KR4d0179_WYG_001-11b>¶
寒䔫離離銀線亂(臨川出䔫/號銀條)凍醴灧灧玉井深坐䕃庭¶
松翹翠葢行穿野菊布黄金犬迎客入喜見尾鵲隨人¶
語欣㑹心俗裡淹留怕轑釡驅兒招喚得重臨¶
　　曹山寺¶
石棧梯空一線横路窮臺殿兩參嶸日光淡淡烏飛沒¶
雲氣茫茫龍隨行道人西歸餘隻履結茅宴坐千岩底¶
草根瀝瀝暗蟲鳴樹外謄謄青嶂起翠竹掩冉蒼雲屯¶
老藤蔽虧白晝昏天低尺五雷雨上身强丈六祖佛尊¶
<pb:KR4d0179_WYG_001-12a>¶
我老栖栖厭行旅逢人欲問前三語不見高僧錫杖飛¶
山下空留千斛乳¶
　　贈曹山長老了如¶
一念挂世網平生語儒冠笑㸔蠅穴紙坐對鮎上竿甍¶
甍醯醬瓿豈識天壌寛老儒本逢掖詩肩尚儒酸乆纒¶
冠葢蔓忽作泡影觀堂堂人天師三世一指彈身閒雲¶
月吐骨老霜松寒我生飽憂患將心覔人安目擊有妙¶
寄語樂非世歡坐穏且復留火芋分懶殘¶
<pb:KR4d0179_WYG_001-12b>¶
　　送僧妙鑑住廣壽寺¶
明月不可呼清夜時一出孤光掛海涯皎皎轉空碧道¶
人一茅把坐睨九年壁磨磚破纒縛驟若老驥逸匆匆¶
林下逢悵望不暖席錫杖已淩空堦庭草如積¶
　　明水達老以黄甘茘子土芋為餉小詩答謝¶
客居莽牢落幽絶無四隣嵗窮有衣結日晏甑猶塵偪¶
仄戎馬間敢厭薪水勤故人情義重采采青泥芹小摘¶
持寄逺分餘為情親丹茘劈輕圓黄甘破芳辛蹲鴟勸¶
<pb:KR4d0179_WYG_001-13a>¶
加餐風味亦可人渺渺山澗曲浩浩水雲晨踞爐有前¶
諾兩翁對然薪眼纈眩紅緑共此無邊春¶
　　次韻王子欽立春¶
玉手傳絲催嵗金換刀剪綵伴春回兵戈滿眼年年在¶
花鳥驚心日日来芳意漸還三徑草暗香猶認兩京梅¶
呼童火急供春事凍醴先生灧玉醅¶
　　二¶
嵗晚驚呼身已老天涯流落首空回便將酒力推愁去¶
<pb:KR4d0179_WYG_001-13b>¶
且放春光入眼来人語嘻嘻爭鬬草宫花閃閃艷粧梅¶
雪消水暖春江動緑漲蒲萄萬斛醅¶
　　東塔¶
翠竹含風嫋嫋青山照水重重窓户無人半掩一龕香¶
霧空濛¶
　　二¶
偶與白雲共出忽隨倦鳥俱還明日重尋舊路桃花流¶
水空山¶
<pb:KR4d0179_WYG_001-14a>¶
　　遊東塔雨中夜歸¶
山氣濛鴻衣自濕意行曳杖穿雲入老翠隂森萬竹蟠¶
浮蒼㶑灧千峯立薢茩幽尋到蕭寺拊掌一笑掀百蟄¶
酒醒佛火照黄昏坐聴北牕風雨集¶
　　二¶
山色淩寒春尚瘦潭影涵空清可潄漠漠雲行紫翠間¶
斑斑雨濕黄昏後火炬穿林鳥出巢人語闐門狗窺竇¶
杖藜有興㑹重来更待黄鸝哢晴晝¶
<pb:KR4d0179_WYG_001-14b>¶
　　次韻王子欽春望¶
王孫春望思寥寥冠帶常年盛八蕭花靨重重牆外是¶
琴心切切酒中招屠龍已破千金産駟馬重歸萬里橋¶
便解貉裘沽一醉忍看紅藥糝寒條¶
　　二¶
萬木隂中鎖泬寥晨門䟦馬聴蕭蕭故人自欲分茵去¶
逐客何妨折簡招共對春風班露草却隨明月下溪橋¶
擊鮮故有諸郎在三尺銀刀貫栁條¶
<pb:KR4d0179_WYG_001-15a>¶
　　鄒次魏黄善長携文見招小詩為謝¶
鄒郎英妙知名乆筆端自有談天口客舍相逄一樽酒¶
衆星錯落見箕斗高論欲追牛馬走長嘯忽作蛟龍吼¶
餘子碌碌那得友江夏無雙亦其偶我觀二妙屠龍手¶
青紫紛紛何足取他年要作中興碑大字磨崖繼聱叟¶
　　癸丑寒食曹山飯僧荐章淑人不勝悼往之懐書¶
　　　于方丈屋壁¶
川逝日已逺蓬漂乆未歸異鄉驚嵗換宿草變春暉魂¶
<pb:KR4d0179_WYG_001-15b>¶
夢差參是音容想像非遥憐小兒女慟哭紙錢飛¶
　　二¶
草草木皮棺松風生暮寒鶯啼春寂寂螢照夜漫漫夢¶
裏號三匝愁邊薦一簞想思為君瘦零落帶圍寛¶
　　清明日與范季寔諸人過胥澤民别墅小集六言¶
　　　二首¶
水滿雙飛白鷺花深百囀黄鸝寒食清明過了一川烟¶
草離離¶
<pb:KR4d0179_WYG_001-16a>¶
　　二¶
兀兀三盃夘困昏昏一枕春融酒醒落花風裏夢回啼¶
鳥聲中¶
　　曹山春日¶
弱栁千絲颺河横一帶圍腰支春作瘦鱗甲雨生肥逐¶
伴魚兒出爭巢燕子飛匆匆班草地不覺卧斜暉¶
　　二¶
屛擁山入坐珠跳水濺裾香銷塵漠漠日浄竹踈踈身¶
<pb:KR4d0179_WYG_001-16b>¶
逢百罹後春殘一夢餘故林千嶂外孤抱幾時舒¶
　　壁上人開軒闢地栽花種橘戱留小詩¶
㸔雲隨卧起飲水自敷腴秀色共齋鉢寒聲落坐隅未¶
開花五色且種橘千奴幽事相闗處時来近酒壺¶
　　春雨¶
小雨破春昏清風洗瘴氛霏微花上見蕭瑟夜深聞獨¶
笑闗幽事酣歌倚半醺羈懐不堪冩危坐聴爐芬¶
　　春晚¶
<pb:KR4d0179_WYG_001-17a>¶
花落不容惜猶殘葉底春稀紅閃餘映亂緑鬬尖新飛¶
絮高度竹遊絲逺趂人窺簾聞好語雙鵲喜津津¶
　　二¶
殘尊斷送春千里未歸身鶯老猶聞語梅酸欲聚顰獨¶
眠愁警夜起舞聴雞晨行路難如此悠悠且傍人¶
　　曹山¶
露宿風餐兩鬢華故園蕪沒舊生涯聖恩若許求帷葢¶
便向東陵學種𤓰¶
<pb:KR4d0179_WYG_001-17b>¶
　　二¶
竹杖芒鞋渾稱身茸茸香草醉中茵舉鞭叱馭何為者¶
始信王陽是可人¶
　　三¶
毁瓦區區為食謀半生黍炊在刀頭一㕓㑹入扶犁手¶
不上陳登百尺樓¶
　¶
　鴻慶居士集巻一¶
