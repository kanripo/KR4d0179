# -*- mode: mandoku-view; -*-
#+TITLE: 鴻慶居士集
#+DATE: 2015-08-24 23:57:44.114827
#+PROPERTY: ID KR4d0179
#+PROPERTY: BASEEDITION WYG    
#+PROPERTY: JUAN 卷十八
<pb:KR4d0179_WYG_018-1a>¶
欽定四庫全書¶
　鴻慶居士集巻十八¶
　　　　　　　　　　　　　宋　孫覿　撰¶
　啟¶
　　復撰宫觀謝沈相啟¶
詔綍甫頒方除罪籍恩綸薦至復踐榮途不圖屏竄之¶
餘更濫褒加之典伏念某自投憲網遂褫朝紳未嘗望¶
絶塵一睹龍章鳯姿之表詎敢呈薄技少俾竹頭木屑¶
<pb:KR4d0179_WYG_018-1b>¶
之功倦鵲空懐三匝之悲飢鷹猶有一呼之待仰止大¶
鈞之播靡先蟠木之容自惟積釁之難磨備罄忱辭而¶
上凟畫墁而取食固自知其妄矣乞漿而得酒抑又過¶
所望焉兹葢伏遇僕射相公黼黻斯文&KR0488;飾萬物斟酌¶
元化舒惨四方開使功使過之科詔馭福馭威之柄眷¶
言孤迹乆困窮途援之積垢汙衊之中示以棄瑕録用¶
之意廣内九闈之䆳偶寓直其中真庭羣帝之祠亦且¶
員於此病駒而備刺史之駕老鶴而乘大夫之軒仰繄¶
<pb:KR4d0179_WYG_018-2a>¶
從容之仁實負空餐之愧號眢井而出已踐初言合浮¶
屠之尖更終大恵¶
　　謝万侯相啟¶
陞華書殿已冐隆名均佚神庭更尸厚禄鴻私所被感¶
涕自零伏念某與世參差為官拓落碌碌無甚髙之論¶
㫁㫁惟自用之宜坎&KR0452;數竒連蹇三黜正如偃師造木¶
偶耳始傳合丹漆於逰戱之間忽若工祝棄芻狗然已¶
狼籍道途於蹂踐之後自驚變化之速僅存殘敗之餘¶
<pb:KR4d0179_WYG_018-2b>¶
瀧吏譏訶亭尉嘲罵俛出胯下一笑之恥何足言推内¶
溝中九史之魂復誰弔兹葢伏遇某官言合蓍龜而必¶
應行中凖繩而不差念&KR0373;畆之餘生乃門墻之舊物早¶
接歩武鮑叔牙獨知管仲之賢莫測崇深張延賞烏識¶
韋臯之貴雖屢慶再三之凟而不替終始之恩秘殿髙華¶
真祠優佚璽書絢爛印組光新驟驚清切嚴近之班併¶
為衰耄疲癃之寵息黥補劓固已盡於獻三捨舊圖新¶
尚有期於借一¶
<pb:KR4d0179_WYG_018-3a>¶
　　謝張參政啟¶
奏牘冐聞仰干鴻造詔音報可曲遂私成伏念某早歳¶
狂踈未更變故晚途流落但欲偷安嘗膽訟愆咋指悔¶
過方懐直散羣之後雖徴投杼之機而臨深履薄之餘¶
猶是傷弓之翮大賢入輔聖主仰成四海沐寛大之恩¶
百神聽靖共之德飛章上逹固無明珠按劍之疑賜札¶
俯頒遂復木𤓰報瓊之重兹葢伏遇參政禹功翊舜尹¶
德承湯悼簪履之遺而欲兼収掩瑾瑜之瑕而不求備¶
<pb:KR4d0179_WYG_018-3b>¶
得季子之諾殆過於百金墜劉公之書固賢於十部煖¶
逾布帛施等邱山通書殿之清班竊祠宫之厚餼併叨¶
異數衰老之光盡出洪鈞陶鎔之賜乘牛車以觀東閣¶
之士固所願焉空蕙帳以勒北山之移自今始矣¶
　　謝湯樞宻啟¶
秘殿通聨叨恩不次真祠厚餼竊食無功自驚縲絏之¶
餘復冐帡幪之芘伏念某憑愚好勝任已直前適丁羣¶
仇彚進之初輔以寄詆深中之士徴妖聚鬼倡造無根¶
<pb:KR4d0179_WYG_018-4a>¶
銷骨鑠金誣陷不測彼快一時之私怒可矣其如天下¶
之公議謂何治道聿興皇明委照聖主議哀矜之典大¶
臣推從恕之仁閔兹窮閻待盡之身収於散官永棄之¶
地葢謂㧞十得五庶幾有獲焉夫何問一得三又過所¶
望者兹葢伏遇知院樞宻以孤忠許國以斯道覺民簡¶
在中宸典司宻命眷孤迹湮淪之乆㑹洪鈞化育之初¶
欣逄千載之期首被一夫之澤通籍殿廬之邃置身宫¶
館之間衰髦曷為叨逾至此洗心改事方将銘坐以圖¶
<pb:KR4d0179_WYG_018-4b>¶
新鏤骨銜恩尚欲結纓而効死¶
　　謝陳樞宻啟¶
直館就閒方上祈哀之請私庭望拜遽叨從欲之仁榮¶
躋嚴近之班併示使藩之寵省循非據喜懼交懐伏念¶
某坎壈一身漂零二紀志哀善變而未免狗茍蠅營之¶
態寢驚夢魔而尚虞風聲鶴唳之聞悼東嵎之失莫¶
追悵西崦之期欲盡殆兹晚遇有愧平生著籍殿中紬¶
書廣内進冒宗儒之列居叨先聖之祠地近秩清官閒¶
<pb:KR4d0179_WYG_018-5a>¶
禄厚戸外屨滿已無爵可羅壁上梭飛而見蝎亦喜兹¶
葢伏遇某官知院樞宻材隆國棟望重民瞻早發迹於¶
掄魁晚疇庸於政路矜取故物辱在洪鈞矧兹耄及之¶
年尚玷褒陞之典三錫之榮過矣難忘大造之酬一飽¶
之腹果然空負素餐之恥¶
　　謝湯中丞啟¶
秘殿脩文濫綴朝紳之末真祠訪道更叨家食之恩迨¶
過所䝉葢知所自竊以淮南憚汲黯之直寢稱兵之謀¶
<pb:KR4d0179_WYG_018-5b>¶
回紇感郭令之誠下投戈之拜藜藿所以恃伏猛之威¶
而不採山淵葢亦䝉潛珍之潤而不枯故兹委照之餘¶
皆在容光之内某蹉跎暮齒潦倒餘生大公之路一開¶
褒復之恩洊至伏遇中丞剛大之氣飬之浩然奔逸之¶
塵望之瞠若聞風而貪懦之志立正容而讒慝之意消¶
世道将興朝倫所恃惟是鉗口結舌無告之狂不勝錐¶
髓剥膚莫大之辜卒觧免於深文尚叨塵於膴仕追尋¶
已徃既陳之迹疑蕉鹿之尚存獨有懐恩未報之身咏¶
<pb:KR4d0179_WYG_018-6a>¶
梁鵜而自愧¶
　　謝周殿院啟¶
上祠宫之請亟推從欲之仁聨館殿之華更冐隆儒之¶
寵伏念某孤喑莫知衆喊難齊乆行憂患之途重罹羅¶
織之枉命窮而出所向觸藩病定而思方食失筯两踰¶
嵗紀六遇郊禋獨卧窮閻永同棄物借齒牙之論寔有¶
望於至公悼縲絏之非遂卒歸於一洗兹葢伏遇殿院¶
立朝之大節以正直聞致主之嘉謀以儒術用臺評一¶
<pb:KR4d0179_WYG_018-6b>¶
出世論所宗長劍倚天而氛祲自消猛虎在山而草木¶
皆遂朝端屹若王路坦然致兹衰老無用之身亦預蒐¶
攬甄収之數牛溲馬勃倘自効於毫分鐡心石腸誓不¶
渝於燥濕¶
　　謝察院啟¶
嚢封跪奏竊希琳琯之間賜禮埀褒遂著金閨之籍某¶
竊謂誠身有道莫如勝已之私不由徑行而人伏其公¶
不愧屋漏而神聽其直免胄而見盛服以朝故能動容¶
<pb:KR4d0179_WYG_018-7a>¶
正色於衣冠瞻視之間自然厭難折衝於尊俎談笑之¶
際恭維御史紀綱之地實為天子耳目之司不怒之威¶
未言而信如伏山林之猛自全藜藿之生兹葢伏遇察¶
院髙蹈不疑獨立何懼以中庸之行為設施之表以法¶
語之言為議論之宗多士具依有䝉霧不知之潤一時¶
處顯皆分燈無盡之光致兹幽屏之踪亦預明揚之列¶
神龍高舉固已慰四海望雲之心斥鷃卑飛獨喜附一¶
枝巢林之托¶
<pb:KR4d0179_WYG_018-7b>¶
　　謝凌正言啟¶
抗言自列願追營香火之縁錫命過優俾接武圖書之¶
地竊以毁常生於溢惡譽毎出於過情坐虎觀而見蔡¶
邕豈其然乎射木人而思蒋濟亦已甚矣某狂狷妄發¶
出言而逢怒惷愚自守獨事而罹尤怒遷而水之蟹可¶
憎患至而江之糜弗悟讒夫峻詆酷吏窮探方一時摧¶
殘蹂踐之餘僅夷於草莽豈二紀衰病流離之後有望¶
於桑榆兹葢伏遇正言持心如氷鑑之平稱物有權衡¶
<pb:KR4d0179_WYG_018-8a>¶
之信察人於衆惡㧞士於一言迨兹重老之年亦玷惟¶
新之令敢圖大惠更欲試春草之長獨有後凋尚有愧¶
霜松之老¶
　　謝中書王舍人啟¶
剡奏陳情誤恩䟽寵名標帝所上廣寒修月之宫路入¶
神仙逰禦冦御風之圃遂僥一時之幸併叨三錫之榮¶
伏念某惷迂而動成悔尤畸窮而少所諧偶自惟投閒¶
置散無所用心獨有挾册讀書庶幾求志擁鼻賡洛生¶
<pb:KR4d0179_WYG_018-8b>¶
之詠掉頭歌梁父之吟固未嘗戚嗟怨懟賦南山種豆¶
之詩祇自傷流落困窮琢元都訪桃之句豈圖過聽乃¶
遇知音雖門第極風馬之殊而聲氣有霜鐘之感逰談¶
借重大筆埀褒青蒿倚長松本自非其偶豚蹄祝甌窶¶
何所欲之奢兹葢伏遇侍講中書舍人邃學淵源探六經¶
之蘊髙詞雅奥起八代之衰重講肄之席而辨若風生¶
脫筆吏之腕而詞如泉湧自惟孱陋最辱知憐溉殘朽於¶
流潤之餘出黮暗於容光之地圭璋借况蒲桞增花敢¶
<pb:KR4d0179_WYG_018-9a>¶
縁援手之仁自薦尺書之贄空有望塵之嘆莫申擁箒¶
之恭¶
　　謝兩史舍人啟¶
上主廣右文之化誤叨稽古之榮羣公輸盡瘁之勞獨¶
冐素餐之禄豈孱庸之敢望荷識㧞之非常伏念某以¶
巻曲無用樗散之材有留落不偶數竒之相狂愚自用¶
謗怨所歸名書饕餮之科罪抵驩兠之比已不勝人言¶
之衆孰云袁粲之不狂固自有論世之公始信冶長之¶
<pb:KR4d0179_WYG_018-9b>¶
非罪兹葢伏遇某官學洞九流之邃文追三代之風士¶
論推崇聖心簡在觀過䕶人之短持平扶世之偏悼兹¶
涸轍之窮俾有安巢之願方披帶索羣麋鹿於草莽之¶
&KR0821;忽被冠纓接鸞皇於雲霄之路毎篤相先之意遂叨¶
不次之恩溫尋舊讀之書已廢十寒之厄策勵平生之氣¶
詎復存三竭之餘¶
　　謝尚書侍郎啟¶
中禁之寳省㤙容寓直上清之凈宇詔許偷安竊以富¶
<pb:KR4d0179_WYG_018-10a>¶
貴非其義而千駟之馬弗視焉貧賤不以道而五兩之¶
輪亦㤗矣聽蛙鳴於鼓吹之下立緼袍於狐貉之間人¶
見簞食瓢飲之不堪孰知甕牖桑樞之非病某伐木削¶
迹乆矣弗容疐尾䟦胡罔知攸措未嘗怨天尤人見愠¶
窮之色但知流行坎止隨任運之縁㑹上聖求賢如不¶
及之時而羣公觀過有知仁之恕䇿磨朽鈍庶収十駕¶
之功振㧞滯淹或有朋來之福兹葢伏遇某官追探千¶
載樹經綸之業表儀一世主人物之評處富貴之身若¶
<pb:KR4d0179_WYG_018-10b>¶
固有之視貧賤之交無間然矣推仁博爱分德周施収¶
之㸑薪煨燼之餘被以黼黻青黄之飾退思所自為幸¶
何多雞鶩之贄莫陳徒切仰髙之慕犬馬之力将盡尚¶
思圖報之方¶
　　回謝張運使啟¶
瀝懇犯嚴方虞幽黜推㤙起廢更累明揚伏念某蕞爾¶
餘生起於罪籍辨市虎之謗已明矣頋杯蛇之影尚惕¶
然驟置書林迨參賢路猶堪珥筆和南風殿閣之詩詎¶
<pb:KR4d0179_WYG_018-11a>¶
可投竿遮西日長安之道兹葢伏遇運使直閣嘉善容¶
衆强恕求仁萬頃納汙九河借潤被許于将一言之目¶
墜陳孟公尺牘之書坐令衰廢之餘復冐許延之寵末¶
至居右敢忘馬長卿禮遇之隆下坐為榮自倚郭林宗¶
題評之重¶
　　回謝漳守趙中大啟¶
直承明之廬重叨非據索長安之米自媿無功伏念某¶
猖狂嬰羅網之拘落拓笑儒冠之悞足一跌之後雖縱¶
<pb:KR4d0179_WYG_018-11b>¶
纜而莫收肱三折之餘尚迷途之可復刻肌補過㫁尾¶
求全豈繄躪藉之餘尚玷題評之重起躄浮圗於講席¶
之上寘木居士於叢祠之中拜賜竦然為禮過矣兹葢¶
伏遇知府中大忠厚之徳追配先民乆要之情矜存¶
故友一函甫逮若奉光塵三讀不休如聆嘉話窮閻改¶
觀暮齒增華陳義甚髙殆過兼金之餽占詞不腆空慚¶
縞帶之投¶
　　回太守周直閣啟¶
<pb:KR4d0179_WYG_018-12a>¶
通三殿之班光膺懋寵援列仙之館愧積空餐自憐疲¶
癃傷敗之餘無復勇銳激昂之意飽於憂患未老先衰¶
困於語言無罪得禍盍此散地畢此餘生荷識㧞之非¶
常豈頑疎之敢望兹葢伏遇知府直閣高明昭晰廣大并¶
包溉病木之根於埀枯脂敗車之轄於既覆偶存殘息¶
未首一邱曲借餘光坐階華寵青雲岐路固無追驥騄¶
之心白髪光隂但思逐桑榆之煖¶
　　回謝處守謝少卿啟¶
<pb:KR4d0179_WYG_018-12b>¶
寓直廬於帝所極儒者之榮進官簿於神庭拜散人之¶
號䟽榮異甚拜祝靦然伏念某漂零三褫之餘顛頓首¶
難之後繩樞甕牖容膝易安飯豆羮藜沒齒無怨俄墜¶
紫泥之詔下臨白版之扉接層霄之羽翰而上星槎銀¶
漢之津指夷途之歩武而卧蕙帳草堂之夜雖自謀何¶
以過此豈僥倖所敢望焉兹葢伏遇知府少卿文學魯¶
儒循良漢吏激西江之水涸轍遂蘓隠南山之雷蟄户¶
皆震申之嘉恵重以好辭分借餘光曲全暮齒雖逺争¶
<pb:KR4d0179_WYG_018-13a>¶
地實踐華途給札殿中詎敢奏大夫凌雲之賦占詞坐¶
上猶堪授小兒樂職之詩¶
　¶
　¶
　¶
　¶
　¶
　¶
<pb:KR4d0179_WYG_018-13b>¶
　¶
　¶
　¶
　¶
　¶
　¶
　¶
　鴻慶居士集巻十八¶
